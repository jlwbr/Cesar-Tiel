---
layout: page
title: 
permalink: /bekkenoefentherapie/
weight: 0
---
# Wat is bekkenoefentherapie

Bekkenoefentherapie is voor  volwassenen en kinderen die klachten ervaren rondom de lage rug, bekken en/of bekkenbodem. Mijn interesse naar het behandelen van de bekkenproblematiek gaat jaren terug. 

In 1998 ben ik bij Cecile Röst de cursus bekkenpijn gaan volgen,  opdat er destijds een verandering kwam in de behandeling van deze specifieke klachten. Vervolgens heb ik diverse scholingen gevolg, mij gespecialiseerd en geregistreerd bij de VVOCM en in de afgelopen jaren veel ervaring opgedaan tijdens het behandelen en begeleiden van deze patiëntengroep. Dat doe ik met veel passie, zorg en betrokkenheid.. 

Tijdens de behandeling bij bekkenoefentherapeut, wordt er samen met de patiënt, een voor hem/haar belangrijkste doel opgesteld en een plan/behandelprogramma gemaakt wat passend is. Herstel van de bekkenfunctie in samenwerking met de rest van het lichaam, staat voorop. Er worden gerichte oefeningen gegeven, waardoor de patiënt bewust wordt van de houding en manier van bewegen. De houdings- en bewegingsadviezen die toegepast kunnen worden in dagelijks leven, werk en sport. Door de oefeningen te herhalen en het corrigeren van de houding regelmatig aan te passen, leert de patiënt deze toe te passen in de zittende, staande, loop en bukbewegingen. De ademhaling speelt een zeer belangrijke rol tijdens het bewegen, mn voor een goed gebruik van de dieper gelegen stabiliserende spieren, waaronder de bekkenbodem.

Als geregistreerd bekkenoefentherapeut werk ik samen met de Bekkenfysiotherapeut. Zowel de bekkenoefentherapeut als de bekkenfysiotherapeut hebben zich gespecialiseerd in het behandelen van bekken- en bekkenbodemproblematiek. Zij hebben specifieke scholing gevolgd volgens de richtlijn van de beroepsvereniging VvOCM en de KNGF, zij zijn als zodanig intern geregistreerd.

Oefentherapie Cesar/Mensendieck is een paramedische behandelmethode, gericht op de behandeling en voorkoming van klachten die het gevolg zijn van een onjuist houdings-en bewegingspatroon of een bepaalde afwijking of ziekte.

Meer informatie over Bekkenoefentherapie en oefentherapie Cesar/Mensendieck en kunt u vinden op:

- www.oefentherapiepassewaaij.nl, waarin informatie staat over de individuele zwangerschapscursus en de ZIB sportgroep voor zwangeren, waarin een aantal workshops gegeven worden verspreid over het jaar specifiek voor de zwangeren
- de website van de VvOCM de vereniging van oefentherapeuten Cesar en Mensendieck
- You-Tube: “Bekkenoefentherapie” ( filmpje over de bekkenoefentherapeut)

#### Zwangerschapscursus:
Individueel: voor de zwangere en de partner, omdat ik ervan uit ga dat een goede voorbereiding de binding tussen hen beide vergroot en daarmee het vertrouwen richting de bevalling. Groepsbehandeling / Zwangerschapscursus: binnen de ZIB ( =Zwangeren in Beweging te Tiel). Contact persoon: Tenny van de Berg, Body-Dynamics te Tiel. Ik sta geregistreerd in het Kwaliteitsregister Paramedici. Zie ook: www.oefentherapiepassewaaij.nl

![Bekkenoefentherapie]({{ site.baseurl }}/assets/images/bekkenoefentherapie.png)
